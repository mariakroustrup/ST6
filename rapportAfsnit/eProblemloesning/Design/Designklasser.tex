\section{Objektorienteret design}
Der vælges at opdele analyseklasserne, som tidligere er defineret, til mindre designklasser. Dette gøres for at specificere de definerede attributter og metoder, hvilket gør det lettere at modificere. Ud fra de opstillede designklasser udarbejdes sekvensdiagrammer. I sekvensdiagrammerne er systemets klasser opdelt efter MVC, og livlinerne farvekodes afhængig af klassens MVC-type. Model-klasser er røde, view-klasser er blå, og controller-klasser er grønne. Desuden findes i sekvensdiagrammer også database og kompatible enheder, som er illustreret med henholdsvis lilla og grå. I sekvensdiagrammerne findes metoder, der henter data fra en klasse til en anden. Idet det ikke er en egentlig metode, der sender data, illustreres overførslen med en stiplet pil, når data sendes til en klasse efter en hent-metode er kaldt. 

Der er udarbejdet et samlet diagram over designklasser og relationerne i mellem, hvilket vil fremgå af \autoref{sec:bilagA}. De enkelte designklasser og sekvensdiagrammer er opdelt i database, lagring af data, log ind, kategorisering, hovedmenu, tilpasning af træningsniveau, træning, resultater, venneliste, redigering og log ud. 
