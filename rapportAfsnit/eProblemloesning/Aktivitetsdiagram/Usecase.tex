\section{Use case} \label{sec:usecase} 
På baggrund af opstillet krav i \autoref{sec:funktionellekrav} er der udarbejdet et use case diagram, der beskriver app'ens funktioner. Af use case diagrammet på \autoref{fig:usecase} ses systemet, de forskellige use cases og aktører der kan interagere med systemet. KOL-patienten er den primære aktør, som kan tilgå alle use cases. Målinger, andre KOL-patienter, sundhedspersonale og database er sekundære aktører og kan kun tilgå få use cases. 

\begin{figure} [H]
\centering
\includegraphics[width=0.9\textwidth]{figures/aktivitetsdiagram/Usecase}
\caption{Use case for app til KOL-patienter}
\label{fig:usecase}
\end{figure}

\noindent
Efter KOL-patienter er logget ind i app'en har de adgang til en hovedmenu, hvor patienter kan redigere brugeroplysninger, udføre træning, se resultater og venneliste. 

I brugeroplysninger kan patienter redigere deres adgangskode og kategorisering. Da patienterne ved registrering jf. \autoref{sec:registrering} får udleveret en adgangskode skal det være muligt at kunne ændre denne til en personlig adgangskode. Derudover skal patienterne have mulighed for at ændre kategoriseringen, hvis patienter helbred forbundet med KOL ændres. Hvis der foretages ændringer gemmes disse efterfølgende i databasen. 

Patienten kan udføre træningen som tilpasses individuelt alt efter niveau. Niveauet bestemmes ud fra den enkelte patients status som vurderes ud fra kategorisering, den daglige helbredstilstand og evalueringen af tidligere træninger. 
Under træningen kan eksterne enheder tilkobles systemet så fysiologiske målinger kan opsamles. Efter fuldført træningen gemmes patientstatus, træningsresultater og målinger i resultater og databasen. Herefter startes en nedtælling som nulstilles efter 24 timer eller ved fuldført træning. Påbegyndes træningen ikke inden for 24 timer sendes en notifikation med henblik på at motivere patienten til træning. 

KOL-patienter kan tilgå samtlige resultater som visualiseres i en kalender, grafiskudvikling samt ved belønninger. Sundhedspersonalet kan kun tilgå udviklingen af KOL-patienters træning, mens KOL-patienten via vennelisten kan tilgå andre KOL-patienters belønninger. Dette medvirker til at patienterne kan motivere hinanden til at udføre og fuldføre træning. 


