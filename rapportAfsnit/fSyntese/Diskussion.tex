****** I syntesen diskuteres problemformuleringen i forhold til den udviklede app samt, hvorvidt der er alternative måder at designe og implementere app'en, så denne optimeres i forhold til formålet med denne. Diskussionen efterfølges af en konklusion, hvori problemformuleringen besvares samt en perspektivering, der tager udgangspunkt i yderligere undersøgelser, som skal foretages inden KOL-patienter ville kunne anvende app'en. ***************

\section{Diskussion}
I dette kapitel diskuteres væsentlige problemstillinger forbundet med problemformuleringen. Formålet med projektet er at udvikle en app, der kan vejlede og motivere KOL-patienter til regelmæssig træning. Dette indebærer, hvad der er gjort for at besvare problemformuleringen samt mulige forbedringer i forhold til app'en. Det er dertil valgt at diskutere kravspecifikationer, design og implementering.

\subsection{Kravsspecifikationer}
De opstillede funktionelle krav til app’en er testet og alle opfyldt. Det kan dog diskuteres, hvorvidt de opstillede krav skal genovervejes heriblandt, hvorvidt et fastlagt tidspunkt for notifikationen vil være hensigtsmæssigt for brugeren. Det formodes, at brugerne af app’en træner på forskellige tidspunkter i løbet af dagen, hvorved en notifikation kan virke forstyrrende for brugeren, hvis der allerede er udført en træning tidligere på dagen. En løsning på dette kunne være, at notifikationen annulleres, hvis brugeren har trænet inden klokken 15 eller, at notifikationen kommer 24 timer efter sidste udførte træning.******** Et brugerdefineret tidspunkt for notifikationen er ligeledes en mulig løsning, så brugeren kan tilpasse tidspunktet ud fra, hvornår på dagen det ønskes at træne. ********** Derudover er det en mulighed, at notifikationen tilpasses brugerens kategorisering og helbredstilstand, da de måske ikke er i stand til daglig motion, hvorfor notifikationen kan virke demotiverende og for eksempel først skal forekomme efter 48 timer fra sidste udførte træning. Yderligere kan det diskuteres, om den motiverende faktor kan optimeres ved brugen af notifikation på andre måder. For eksempel ved at give feedback i form af ros, hvis brugeren har udført en træning eller informere brugeren om, hvor mange kilometer brugeren mangler for at opnå en belønning. Dog kan for mange notifikationer have en modsatrettet effekt, hvor brugeren fravælger brug af app’en eller brugeren overanstregner sig. 

*****
Af kravspecifikationerne fremgår det, at systemet skal bestemme brugerens ABCD-kategorisering ud fra CAT-score samt antallet af årlige indlæggelser relateret til KOL. Ifølge \autoref{sec:klassifikation} kan ABCD-kategoriseringen bestemmes ud fra CAT-score eller MRC samt antal årlige indlæggelser på grund af KOL, antal årlige eksacerbationer eller ved FEV1-værdi. Det er valgt at anvende CAT-scoren, fordi denne giver flere udsagn sammenlignet med MRC, og det er dertil vurderet, at denne er mere sigende om brugerens helbred. Det er desuden fravalgt at anvende FEV1-værdien til kategorisering, idet det er mere ressourcekrævende, da der skal foretages spirometrimålinger. Antal årlige indlæggelser relateret til KOL er valgt fremfor antal årlige eksacerbationer, fordi det antages, at brugeren er bekendt med antal indlæggelser. Derimod kan et specifikt antal eksacerbationer være svær at vurdere. 
********* ???????????************

Det har ikke været muligt at teste non-funktionelle krav, da app’en kun er en prototype. App’en er dog designet og derved også implementeret ud fra gestaltlovene omfattende opsætning af grænseflader samt egenskaber, der har betydning for brugervenligheden, antages det, at de non-funktionelle krav er opfyldt. Dette er antaget på baggrund af, at app'ens forskellige grænseflader tager udgangspunkt i samme layout samt indeholder få knapper, der gentages løbende i app’en, som for eksempel videreknappen. Der skal dog foretages undersøgelser for at teste brugervenligheden af app'en. *********** Der er foruden kravet om brugervenlighed opstillet et non-funktionelt krav om, at app'en skal kunne implementeres på en smartphone. Dette har ikke været muligt at teste, da databasen ligger på en lokal server, og derved ikke kan tilgås fra en smartphone. Det antages dog, at app'en senere vil kunne fungere på en androidsmartphone, idet app'en er testet i Android Emulator.********

\subsection{Design}
Projektets primære formål er ikke at udarbejde forskellige træningsprogrammer passende til KOL-patienters sværhedsgrad eller kategorisering, men at udvikle en app, hvortil et træningsprogram senere kan inkorporeres. Afgrænsningen til konditionstræning er valgt, da målinger, der vil foretages ved konditionstræning, herunder tid og afstand er et krav og derfor skal implementeres og testes. Det kan dertil diskuteres, hvorvidt andre målinger kan være mere hensigtsmæssige at implementere ved valg af styrketræning og vejrtrækningsøvelser, hvor afstand ikke anses som værende en essentiel måling. Det kunne for eksempel være mere hensigtsmæssig at implementere antallet af gentagelser. 

Det er valgt at designe tilpasning af træningsniveauet ud fra en beslutningstabel, hvilket ses af \autoref{tab:beslutningstabel}, som medregner parametre, såsom kategorisering, daglig helbredstilstand og tidligere evalueringer, der afhænger af tidligere helbredstilstande fra samme træningstype. Dette er gjort for at tage højde for daglige variationer samt brugerens evne til at vurdere sin daglige helbredstilstand i forhold til, hvad KOL-patienter helbredsmæssigt kan yde. De tidligere evalueringer, der afhænger af, at brugeren har valgt samme helbredstilstand og træningstype, er ikke tidsbegrænset, hvilket vil sige, at denne evaluering kan være forældet, hvis brugerens opfattelse af deres helbredstilstand ændres.

Det har ikke været muligt at finde litteratur eller teste i, hvilken grad parametrene har indflydelse på KOL-patienters helbred og fysiske egenskaber samt, hvordan den enkelte opfatter sin tilstand, hvis den ændres, og derved har en forældet evaluering. En mulig løsning til disse problemstillinger kan være at anvende bayesian læring, der lærer af indsamlede data. Dette kan forbedre tilpasningen af træningsniveau over tid på baggrund af de angivne parametre og derved yderligere tilpasse træningsniveauet til den enkelte bruger. 

Et af projektets formål er at motivere brugeren til at udføre regelmæssig motion, hvilket er forsøgt opfyldt ved, at brugeren kan opnå belønninger. I app’en fremgår det ikke, hvad der skal til for at opnå en belønning, og det kan diskuteres, hvorvidt dette skal være en mulighed for at øge motivation yderligere. En ulempe ved dette kan være, at brugeren bliver for konkurrenceminded og derved fravælger træningstyper samt overanstrenger sig for at opnå en belønning. ******** I app'en har brugeren ligeledes mulighed for at se en grafisk udvikling over ugentlig træning. I grafen vises den udførte træningstid for de enkelte dage i den foregående uge. Det kan diskuteres, hvorvidt det virker mere motiverende for brugeren, hvis der vises en graf over antal træninger eller tilbagelagt afstand. Et grafisk overblik over tilbagelagt afstand ville kun være relevant for konditionstræning, hvorfor der ved styrketræning og vejrtrækningsøvelser ville kunne implementeres oversigter over antal gentagelser. Dette vil medføre et øget antal grafer, hvilket eventuelt kan virke overvældende eller uoverskueligt for en bruger. ********

I forbindelse med social interaktion er app’en ikke designet, så brugeren kan fravælge, at andre brugere kan følge dem. Dette kan muligvis være krænkende  for nogle brugere, hvorved de kan fravælge brug af app’en. En løsning på dette kan være, at belønningerne er usynlige indtil brugeren har accepteret, at en anden bruger må følge vedkommende.

\subsection{Implementering}
Det er valgt at implementere en database til lagring af data. Databasen er 
implementeret på en lokal server. En fordel ved dette er, at det simulerer en endelig database og foretrækkes at anvendes under udviklingsfasen, da eventuelle fejl er lettere at rette. Derudover begrænser en lokal server på nuværende tidspunkt, at app’en ikke kan anvendes på en smartphone. Det forventes dog, at app'en kan anvendes på en smartphone, hvis databasen implementeres på en ekstern server, idet app’en på nuværende tidspunkt er simuleret i en android-emulator. For at app’en endelig kan implementeres skal der foretages ændringer i forhold til at  implementere databasen på en ekstern server.
En ulempe ved en ekstern server er, at det er mere omstændig at rette eventuelle fejl sammenlignet med en lokal server. 

Da det er valgt at implementere databasen på en lokal server, er det ikke valgt at kryptere data, da dette ikke ses lige så nødvendigt som, hvis app’en var implementeret på en ekstern server. Det kan dog diskuteres, hvorvidt data skal krypteres af sikkerhedsmæssige årsager. Det er valgt at anvende medlemsID’er som identifikation fremfor personnumre i databasen af samme årsag. Det kan dog diskuteres, hvorvidt den enkelte vil anse data som værende personfølsomme, hvorfor disse muligvis burde krypteres. 

På baggrund af designafsnittet blev der valgt at implementere en timer til at måle tiden under træning. Det er valgt at implementere denne som en optælling, da det ønskes, at brugere skal have mulighed for at fortsætte træningen efter den anbefalede træningstid er opnået. Det kan diskuteres, om dette er den mest hensigtsmæssige måde, idet tanken om at implementere et anbefalet træningsniveau er at sikre, at brugere ikke underpræsterer eller overpræsterer. ********* For at undgå at brugeren ubevidst træner i længere tid end, hvad der er hensigtsmæssigt, er der i app'en implementeret en lyd, der afspilles, når den anbefalede træningstid er opnået. En vibrationsfunktion, blink eller et popup-vindue ville også kunne implementeres for at gøre brugeren opmærksom på tiden. Det er dog vurderet, at en lyd eller en vibrationsfunktion er den foretrukne løsning, da brugeren ikke nødvendigvis har mulighed for at se sin smartphone under træninger. Dertil ville det være muligt at implementere flere af de nævnte funktioner for at øge sandsynligheden for at brugeren bliver gjort opmærksom på den opnåede tid. 
*************

