I dette kapitel beskrives KOL og de tilhørende symptomer. Yderligere undersøges det, hvordan KOL diagnosticeres samt, hvilke behandlingsmuligheder KOL-patienter tilbydes. Heraf analyseres KOL-patienters udbytte af gennemført rehabiliteringsforløb.

\section{Kronisk obstruktiv lungesygdom}
KOL er en kronisk inflammatorisk sygdom, der resulterer i gradvist nedsat lungefunktion. Inflammationen opstår i luftvejene og lungevævet, hvilket resulterer i bronkiernes vægge ødelægges og/eller luftvejene forsnævres. Dette medfører, at lungernes overflade reduceres samt blokeringer i luftvejene kan forekomme, hvilket forværrer ventilationen \cite{Lungeforeningen2016}. På nuværende tidspunkt er KOL den tredje hyppigste dødsårsag på verdensplan \cite{WHO2017}. I Danmark er der ca. 430.000 patienter diagnosticeret med KOL, hvortil der årligt kommer 10.000 nye tilfælde \cite{Sygdomsbyrden2015}. Den årlig mortalitet er på 3.500 patienter, hvilket gør KOL til den fjerde hyppigste dødsårsag i Danmark. \cite{Basisbogen2016} KOL rammer i større grad den ældre del af befolkningen \cite{Kontaktforbrug2016}. I år 2014 var over $90~\%$ af KOL-patienterne over 50 år samt halvdelen af patienterne over 70 år \cite{Kontaktforbrug2016}.

KOL er beslægtet med to patologier, herunder kronisk bronkitis og emfysem. KOL-patienter oplever ofte begge patologier, men omfanget af disse varierer fra patient til patient.\cite{Basisbogen2016}
Kronisk bronkitis er luftvejsinflammation, hvor bronkierne i slimhinden er beskadiget, hvilket medfører en øget slimproduktion. Derudover er antallet af cilia mindsket, hvormed transport af slim og støvpartikler fra bronkierne til svælget begrænses, hvorfor der opstår bakterielle infektioner.\cite{Frausing2011,Britannica2016} KOL-patienter med overvejende kronisk bronkitis betegnes blue bloater. Disse patienter har ofte lungeinfektioner og cor pulmonale, hvilket betegner en trykbelastet og med tiden udvidet hypertrofisk samt dårlig fungerende højre ventrikel. Derudover oplever patienter ofte type-2 respirationssvigt, hvor iltniveauet er lavt og indhold af kuldioxid højt. Den dårlige ilttilførsel til ekstremiteter, huden samt læber vil medvirke, at huden bliver blålig, hvorfor disse patienter omtales blue bloater.\cite{Healthguidances2016}

Emfysem skyldes, at lungernes volumen er øget grundet beskadiget lungevæv, herunder sker en destruktion af elastiske fibre og nedbrydning af væggene i de små lungeblærer. Dette medfører, at overfladen, som lungerne har til rådighed ved luftudvekslingen, mindskes, hvormed små bronkier kan falde sammen og derved lukke under ventilation.\cite{Frausing2011a,Flaschen-Hansen2008} KOL-patienter med overvejende emfysem betegnes pink puffer. Disse patienter lider ofte af alvorlig afmagring eller vægttab med tydelige tegn på nedbrydning af muskelmasse og fedtvæv. Deres brystkasse er tøndeformet, og de oplever type-1 respirationssvigt. Type-1 respirationssvigt betegner et lavt iltniveau og normalt indhold af kuldioxid. Disse patienter omtales pink puffer, da deres kroppe ved vejrtrækning pustes op og huden bliver rødlig.\cite{Healthguidances2016}

Der er flere disponerende faktorer til KOL, heriblandt skadelige partikler samt gasser, miljøpåvirkninger og genetiske faktorer. Den hyppigste årsag til KOL er tobaksrygning samt passiv rygning, der udgør $85-90~\%$ af KOL tilfælde.\cite{Basisbogen2016,Sygdomsbyrden2015,dsam2016,Martinez2016} Dertil har undersøgelser vist, at $35-40~\%$ af tobaksrygere udvikler KOL \cite{Folkesundhed2007}.
Miljøpåvirkninger indebærer blandt andet opvækst i et dårligt miljø, der kan påvirke barnets lunger til ikke at udvikle sig ordentligt, hvilket kan resultere i en lavere lungefunktion. Derudover vil et dårligt arbejdsmiljø, som eksempelvis arbejde med asbest, kunne medvirke til en accelererende reduktion i lungefunktion, der ligeledes kan øge risikoen for KOL.\cite{Martinez2016} 
%Dette betyder, at en lav eller en accelererende reduktion af FEV1 vil mindske FEV1/FVC-ratioen.  
